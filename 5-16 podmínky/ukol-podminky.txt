Poznámka ke všem úkolům:
Pokud si chcete ušetřit trochu práce, nemusíte hodnoty číst ze vstupu. 
Můžete si je na začátku programu nastavit jako proměnné přímo v kódu.

Lehčí úkoly:

1.) Zeptejte se uživatele, jestli rozumí vínu. Pokud ano, 
nabídněte mu to nejlepší červené víno, co máte.
Pokud ne, nabídněte mu tu nejhorší víno z krabice.

2.) Čekáte na Jakuba. Přijde uživatel. Zeptejte se ho, jak se jmenuje.
Pokud je to Jakub, pozvěte ho dál. Pokud ne, pošlete ho pryč.

3.) Napište program, který bude pracovat s nabídkou v restauraci.
Na začátku bude proměnná vek, kterou přečtete ze vstupu.
Podle věku program rozhodne, jestli uživateli nabídne pivo nebo 
limonádu. (Pivo bychom měli nabízet jen uživatelům starším 18 let.)

Těžší úkoly:

4.) Rozšiřte program z bodu 1 o různé druhy nealko nápojů pro různě staré děti
(např. jiný nápoj pro děti 0-5, jiný pro 5-10 a jiný pro 10-18).

5.) Pro dospělé použijte vniřní podmínku, kde nabídnete různé druhy tvrdého 
alkoholu. (Nezapomeňte tam nechat to pivo, to si chtějí dát všichni.)
Např. jiný druh pro lidi 18-30, jiný pro 30-50 a jiný pro 50+.

Spusťte program a otestujte různé vstupy.

6.) Program pro kontrolu čísla.
Uživatel zadá číslo z klávesnice. Vyhovují nám jen čísla mezi deseti a dvaceti,
nebo čísla mezi čtyřiceti a padesáti. Zkontrolujte, zda se zadané číslo nachází
v povolených mezích Pokud ano, dejte to uživateli vědět.

7.) Seznamka
Stanovte si dvě kritéria pro nalezení partnera. Např. výška nad 180 cm a věk pod 30 let.
Vytvořte si dvě proměnné, kde bude věk a výška kandidáta (nebo jiné hodnoty, pokud
máte jiná kritéria). Napište program, který vypíše, jestli je pro vás daný kandidát ideální
(splňuje obojí), nebo trochu zajímavý (splňuje aspoň jedno) nebo nezajímavý (nesplňuje nic).

